\newpage
\begin{center}
    \Large \textbf{ΕΥΧΑΡΙΣΤΙΕΣ}
\end{center}
Θα ήθελα αρχικά να ευχαριστήσω τον καθηγητή κ. Άγγελο Κιαγιά για την ευκαιρία που μου έδωσε να εργαστώ πάνω σε ένα τόσο ενδιαφέρον θέμα αλλά και για τη διορατικότητα που μου μετέδωσε συνολικά για το επιστημονικό πεδίο των blockchains μέσα από τη διδασκαλία του. Πολλά θερμά ``ευχαριστώ'' στον - διδάκτωρ πλέον - Διονύση Ζήνδρο, για την εμπιστοσύνη που μου έδειξε ήδη από την αρχή του κοινού μας αυτού ταξιδιού, για τις πολλές ώρες συζητήσεων που μου αφιέρωσε, για τους τόσους πίνακες που γεμίσαμε, για τα ειλικρινή ``μπράβο'' που μου έδινε κάθε φορά που, αυτοαναιρούμενοι, γκρεμίσαμε τις κατασκευές μας και ξεκινήσαμε από την αρχή. 

Θέλω ακόμα να ευχαριστήσω τον συνάδελφο, συμφοιτητή και φίλο Στέλιο Νταβέα, συνολικά για τις κοινές μας αναζητήσεις τα τελευταία δύο χρόνια μέσα από το μεταπτυχιακό αλλά και συγκεκριμένα για την υπομονή του να με ακούει σε κάθε καινούργια ανακάλυψη ή αποτυχία κατά τη διάρκεια της εργασίας αυτής. Ευχαριστώ θερμά τον φίλο Κωστή Καραντία για το ενδιαφέρον που έδειξε για αυτή την εργασία και συγκερκιμένα για την καθοριστική συμβολή του στο κομμάτι των velvet NIPoPoWs infix proofs. 

Τέλος, θέλω να ευχαριστήσω τον πολύ καλό μου φίλο μαθηματικό Παναγιώτη Χρήστου για την υποστήριξή του κατά τη διάρκεια αυτής της εργασίας και για όλες τις διαφωτιστικές μας συζητήσεις σε θέματα επιστήμης.
